# چرا برداشت من نرسیده است

## من از هیتوبیت به صرافی/کیف پول دیگری برداشت کرده‌ام، اما هنوز دارایی خود را دریافت نکرده‌ام. چرا؟

برداشت دارایی از حساب Hitobit به صرافی یا کیف پول دیگری شامل سه مرحله است:
-	درخواست برداشت در Hitobit
-	تایید شبکه بلاک‌چین
-	واریز دارایی در پلتفرم مربوطه
به طور معمول، یک TxID (شناسه تراکنش) ظرف 30 تا 60 دقیقه تولید می‌شود که نشان می‌دهد هیتوبیت تراکنش برداشت را با موفقیت ارسال کرده است.

بااین‌حال، ممکن است مدت بیشتری طول بکشد تا آن تراکنش تأیید شود و حتی بیشتر طول بکشد تا دارایی در نهایت به کیف پول مقصد واریز شود. مقدار "تأیید شبکه" موردنیاز برای بلاک‌چین‌های مختلف متفاوت است.

## برای مثال: 
-	شخصی تصمیم می‌گیرد 2 بیت‌کوین را از هیتوبیت به کیف پول شخصی خود برداشت کند. پس از تأیید درخواست، باید منتظر بماند تا هیتوبیت تراکنش را ایجاد و ارسال کند.
-	به‌محض ایجاد تراکنش، شخص می‌تواند TxID (شناسه تراکنش) را در صفحه کیف پول هیتوبیت خود مشاهده کند. در این مرحله، تراکنش معلق خواهد بود (تأیید نشده) و 2 بیت‌کوین به طور موقت غیرقابل‌دسترس می‌شود.
-	اگر همه چیز خوب پیش برود، تراکنش توسط شبکه تأیید می‌شود و پس از 2 تأیید شبکه، BTC را در کیف پول شخصی خود دریافت می‌کند.
-	در این مثال، او باید منتظر ۲ تأیید شبکه می‌ماند تا واریزی در کیف پولش نشان داده شود، اما میزان تأییدیه‌های موردنیاز بسته به کیف پول یا صرافی متفاوت است.

به دلیل ازدحام احتمالی شبکه، ممکن است تأخیر قابل‌توجهی در پردازش تراکنش شما وجود داشته باشد. می‌توانید از شناسه تراکنش (TxID) برای بررسی وضعیت انتقال دارایی‌های خود با استفاده از کاوشگر بلاک‌چین استفاده کنید.

### نکات:
-	اگر کاوشگر بلاک‌چین نشان داد که تراکنش تأیید نشده است، لطفاً منتظر تکمیل فرایند تأیید باشید. مدت زمان فرایند تأیید با توجه به شبکه بلاک چین متفاوت است.
-	اگر کاوشگر بلاک‌چین نشان دهد که تراکنش قبلاً تأیید شده است، به این معنی است که دارایی شما با موفقیت ارسال شده است و ما نمی‌توانیم در این مورد کمک بیشتری به شما ارائه کنیم. برای کمک بیشتر باید با مالک یا تیم پشتیبانی آدرس مقصد تماس بگیرید.
-	اگر TxID  6 ساعت پس از کلیک روی دکمه تأیید ایجاد نشده است، لطفاً برای کمک با پشتیبانی ما تماس بگیرید و اسکرین‌شات سابقه برداشت تراکنش مربوطه را پیوست کنید. لطفاً مطمئن شوید که اطلاعات دقیق فوق را ارائه کرده‌اید تا تیم پشتیبانی بتواند به‌موقع به شما کمک کند.

## 2. چگونه وضعیت تراکنش در بلاک‌چین را بررسی کنم؟

به‌حساب Hitobit خود وارد شوید و از منوی کیف پول روی کیف پول من کلیک کنید تا رکورد برداشت ارز دیجیتال خود را در قسمت برداشت مشاهده کنید.
اگر [وضعیت] نشان می‌دهد که تراکنش در حال پردازش است، لطفاً منتظر بمانید تا فرایند تأیید تکمیل شود.
اگر [وضعیت] نشان می‌دهد که تراکنش "تکمیل شده" است، می‌توانید روی [TxID] کلیک کنید تا جزئیات تراکنش را بررسی کنید.














