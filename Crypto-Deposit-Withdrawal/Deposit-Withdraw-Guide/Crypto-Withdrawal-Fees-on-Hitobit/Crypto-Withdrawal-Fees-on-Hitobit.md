
# کارمزد برداشت رمزارز در هیت و بیت

## هزینه‌های برداشت ارز دیجیتال چیست؟

تراکنش‌های برداشت به آدرس ارزهای دیجیتال خارج از هیت و بیت معمولاً شامل «هزینه تراکنش» یا «کارمزد شبکه» می‌شوند. این کارمزد به هیت و بیت پرداخت نمی‌شود، بلکه ماینرها یا تأیید کنندگانی که مسئولیت پردازش تراکنش‌ها و ایمن‌سازی شبکه بلاک‌چین مربوطه را بر عهده دارند، پرداخت می‌شود.

هیت و بیت باید این هزینه‌ها را بپردازد تا از پردازش تراکنش‌ها اطمینان حاصل کند. ازآنجایی‌که کارمزد تراکنش‌ها پویا است، طبق شرایط فعلی شبکه از شما دریافت می‌شود. مبلغ کارمزد بر اساس برآورد کارمزد تراکنش‌های شبکه است و می‌تواند بدون اطلاع قبلی به دلیل عواملی مانند تراکم شبکه در نوسان باشد. لطفاً به‌روزترین کارمزد فهرست شده در هر صفحه برداشت را بررسی کنید.

## آیا حداقل مبلغ برداشت وجود دارد؟

برای هر درخواست برداشت حداقل مبلغی وجود دارد. اگر مبلغ خیلی کم باشد، نمی‌توانید درخواست برداشت کنید. برای بررسی حداقل مبلغ برداشت و کارمزد تراکنش هر ارز دیجیتال می‌توانید به صفحه کارمزد واریز و برداشت مراجعه کنید. بااین‌حال، لطفاً توجه داشته باشید که حداقل مبلغ برداشت و کارمزد می‌تواند بدون اطلاع قبلی به دلیل عوامل غیرقابل‌پیش‌بینی مانند تراکم شبکه تغییر کند.
همچنین می‌توانید کارمزد تراکنش فعلی و حداقل مبلغ برداشت را در صفحه برداشت مشاهده کنید.

> لطفاً توجه داشته باشید که حداقل مبلغ برداشت و کارمزد تراکنش بسته به شبکه‌ای که استفاده می‌کنید تغییر می‌کند.

لطفاً مطمئن شوید که شبکه صحیح را انتخاب کرده‌اید. اگر آدرسی که به آن برداشت می‌کنید یک آدرس ERC20 (بلاک‌چین اتریوم) است، قبل از برداشت باید گزینه ERC20 را انتخاب کنید. ارزان‌ترین گزینه هزینه را انتخاب نکنید. شما باید شبکه‌ای را انتخاب کنید که با آدرس برداشت سازگار است. اگر شبکه اشتباهی را انتخاب کنید، سرمایه خود را از دست خواهید داد.


