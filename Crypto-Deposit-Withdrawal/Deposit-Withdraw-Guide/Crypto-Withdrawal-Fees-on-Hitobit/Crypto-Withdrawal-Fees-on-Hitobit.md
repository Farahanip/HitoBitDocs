
# کارمزد برداشت رمزارز در هیتوبیت

## هزینه‌های برداشت ارز دیجیتال چیست؟

تراکنش‌های برداشت به آدرس ارزهای دیجیتال خارج از هیتوبیت، معمولاً شامل «هزینه تراکنش» یا «کارمزد شبکه» می‌باشند. این کارمزد به هیتوبیت پرداخت نمی‌شود، بلکه به ماینرها یا تأیید کنندگانی که مسئولیت پردازش تراکنش‌ها و ایمن‌سازی شبکه بلاک‌چین مربوطه را بر عهده دارند، پرداخت می‌شود.

هیتوبیت باید این هزینه‌ها را بپردازد تا پردازش تراکنش‌هاانجام شود. ازآنجایی‌که کارمزد تراکنش‌ها پویا است، طبق شرایط فعلی این هزینه از شما دریافت می‌شود. مبلغ کارمزد بر اساس برآورد کارمزد تراکنش‌های شبکه است و می‌تواند بدون اطلاع قبلی به دلیل عواملی مانند تراکم شبکه در نوسان باشد. لطفاً به‌روزترین کارمزد فهرست شده در صفحه برداشت رمزارز مورد نظر را مطالعه نمایید.

## آیا برای براداشت، حداقل مبلغ وجود دارد؟

برای هر درخواست برداشت حداقل مبلغی وجود دارد. اگر مبلغ خیلی کم باشد، امکان ثبت برداشت وجود ندارد. برای بررسی حداقل مبلغ برداشت و کارمزد تراکنش هر ارز دیجیتال می‌توانید به صفحه کارمزد واریز و برداشت مراجعه کنید. بااین‌حال، توجه داشته باشید که حداقل مبلغ برداشت و کارمزد می‌تواند بدون اطلاع قبلی به دلیل عوامل غیرقابل‌پیش‌بینی مانند تراکم شبکه تغییر کند.
همچنین می‌توانید کارمزد تراکنش فعلی و حداقل مبلغ برداشت را در صفحه برداشت رمزارز مورد نظر مشاهده کنید.

> توجه داشته باشید که حداقل مبلغ برداشت و کارمزد تراکنش بسته به شبکه‌ای که استفاده می‌کنید تغییر می‌کند.

لطفاً مطمئن شوید که شبکه صحیح را انتخاب کرده‌اید. برای مثال اگر آدرسی که به آن برداشت می‌کنید یک آدرس ERC20 (بلاک‌چین اتریوم) است، قبل از برداشت باید گزینه ERC20 را انتخاب کنید.

> هیچگاه با توجه به هزینه ارزان‌ترین شبکه را انتخاب نکنید. شما باید شبکه‌ای را انتخاب کنید که با آدرس برداشت سازگار است. اگر شبکه اشتباهی را انتخاب کنید، سرمایه خود را از دست خواهید داد.


